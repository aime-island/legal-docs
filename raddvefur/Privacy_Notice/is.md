# Persónuverndaryfirlýsing Almannaróms

Með persónuverndaryfirlýsingu þessari er greint frá því hvernig Almannarómur ses., kt. 621214-2680, Hamrahlíð 17, 105 Reykjavík (hér eftir „Almannarómur&quot;, „fyrirtækið&quot; eða „við&quot; ), standa að vinnslu, s.s. söfnun, skráningu, vistun og miðlun persónugreinanlegra upplýsinga um einstaklinga (hér eftir einnig „ **þú**&quot;).

Yfirlýsingin fjallar einkum um vinnslu persónuupplýsinga þegar einstaklingar:

* heimsækja heimasíðu okkar, [www.almannaromur.is](http://www.almannaromur.is)
* taka þátt í gerð málheildarinnar Samróms
* skrá sig á póstlista okkar

Almannarómur vinnur persónuupplýsingar í samræmi við gildandi persónuverndarlöggjöf á Íslandi á hverjum tíma, sem og viðkomandi gerðir samningsins um Evrópska efnahagssvæðið. Persónuverndaryfirlýsing þessi er byggð á lögum nr. 90/2018 um persónuvernd og meðferð persónuupplýsinga („ **persónuverndarlög**&quot;).

## Persónuvernd er Almannarómi mikilvæg

Öflug persónuvernd er Almannarómi kappsmál og leggjum við mikla áherslu á að virða réttindi einstaklinga og að öll meðferð persónuupplýsinga sé ávallt í samræmi við gildandi regluverk á hverjum tíma, sem og í samræmi við bestu venjur á sviði máltækni.

## Hvaða persónuupplýsingum safnar Almannarómur um þig og hver er tilgangurinn með söfnuninni?

Almannarómur leggur áherslu á að vinna einungis þær persónuupplýsingar sem nauðsynlegar eru í samræmi við þann tilgang sem liggur að baki söfnun upplýsinganna. Almannarómur vinnur persónuupplýsingar ekki frekar í óskyldum tilgangi nema einstaklingi sé tilkynnt um slíkt og þá heimild sem vinnslan byggist á.

Almannarómur safnar, eins og við á hverju sinni, einkum eftirfarandi persónuupplýsingum:

* raddupptökum
* lýðfræðilegum upplýsingum s.s. aldur, kyn og móðurmál.
* samskiptaupplýsingum, s.s. tölvupósti
* stafrænum fótsporum, s.s. nethegðun

Almannarómur vinnur persónuupplýsingar einkum í þeim tilgangi að:

- búa til íslenska málheild sem verður hægt að nota til að styðja við og efla aðila sem vinna að þróun máltæknilausna.

Þegar þú notar heimasíðuna okkar [www.almannaromur.is](http://www.almannaromur.is) söfnum við upplýsingum um notkun þína, þ.e. IP tölu, tegund eða útgáfu vafra sem þú notar, tímasetningu og tímalengd heimsóknar og hvaða undirsíður þú heimsækir innan heimasíðu Almannaróms. Hér má finna nánari upplýsingar um notkun okkar á vafrakökum (e. cookies), [Vafrakökustefna](https://www.aime.moon.do/is/vafrakokustefna).

## Lagalegur grundvöllur fyrir vinnslu

Almannarómur safnar og vinnur persónuupplýsingar byggt á heimild í 5. tl. 1. mgr. 9. gr. persónuverndarlaga.

Máltækni miðar að því að þróa búnað sem getur unnið með og skilið tungumál og stuðlar að notkun þeirra í samskiptum manns og tölvu. Almannarómur stuðlar að aðgengi almennings að íslenskri málheild til að styðja við og efla aðila sem vinna að þróun íslenskra máltæknilausna.

Málheildin Almannarómur er mikilvægt skref til að tryggja framtíð íslenskunnar og þar með menningu okkar. Nauðsynlegt er að tryggja að íslenskan standi jafnfætis öðrum tungumálum í síbreytilegum og hröðum tækniheimi og nýttir séu sem flestir möguleikar á hagnýtingu máltækni í nútíma samfélagi.

Til að greiða fyrir gerð fullkominnar málheildar er þátttakendum valkvætt að gefa upp upplýsingar um aldur, kyn og móðurmál. Þessar upplýsingar bæta gæði málheildarinnar og eru liður í því að tryggja að málheildin endurspegli sem flesta hópa samfélagsins.

Almannarómur leggur sitt af mörkum til að tryggja að íslenskan glatist ekki með því að gera íslenska málheild sem er í stöðugri þróun aðgengilega öllum í ótakmarkaðan tíma. Raddupptakan og upplýsingarnar verða einungis notaðar til þess að skapa þekkingu á þessu mikilvæga sviði. Verkefnið er unnið í almannaþágu svo að framtíðin hljómi vel á íslensku.

## Hversu lengi geymum við persónuupplýsingar um þig?

Almannarómur geymir persónuupplýsingar í þann tíma sem nauðsynlegur er til að uppfylla tilgang vinnslunnar eins og greint er frá honum hér að ofan.

## Frá hverjum safnar Almannarómur þínum persónuupplýsingum?

Við söfnum persónuupplýsingum aðeins frá þér.

## Hvenær miðlar Almannarómur persónuupplýsingum þínum til þriðju aðila og af hverju?

Almannarómur selur ekki undir neinum kringumstæðum persónuupplýsingar um þig. Málheildin er opinn gagnagrunnur og hver sem er getur sótt raddupptökuna og lýðfræðilegu upplýsingarnar. Mögulegt er að miðlun geti átt sér stað enda er tilgangurinn með söfnun upplýsinganna að stuðla að aðgengi almennings að íslenskri málheild til að hægt sé að styðja við og efla aðila sem vinna að þróun íslenskra máltæknilausna.

Almanarómur miðlar því einungis persónuupplýsingum til þriðju aðila sem sækja sérstaklega málheildina á heimasíðu Almannaróms. Mögulegt er að þriðju aðilar sem sækja málheildina vinni gögnin í öðrum tilgangi. Persónuverndaryfirlýsing Almannaróms nær ekki til upplýsinga eða vinnslu þriðju aðila en við höfum enga stjórn á né berum ábyrgð á notkun, birtingu eða öðrum verkum þeirra.

Að lokum gætu persónuupplýsingar um þig verið afhentar að því marki sem heimilað er eða krafist er á grundvelli viðeigandi laga eða reglna.

## Öryggi persónuupplýsinga og tilkynning um öryggisbrot

Öryggi í vinnslu persónuupplýsinga er Almannarómi mikilvægt og höfum við gripið til viðeigandi tæknilegra og skipulagslegra öryggisráðstafana til að tryggja vernd persónuupplýsinga þinna. Þessum ráðstöfunum er ætlað að vernda persónuupplýsingar gegn því að þær glatist eða breytist fyrir slysni og gegn óleyfilegum aðgangi, afritun, notkun eða miðlun þeirra. Komi upp öryggisbrot er varðar þínar persónuupplýsingar, og teljist slíkt brot hafa í för með sér mikla áhættu fyrir frelsi og réttindi þín, munum við bregðast við í samræmi við persónuverndarlög.

## Réttindi þín

Með fyrirvara um þau skilyrði sem nánar er fjallað um í gildandi löggjöf um persónuvernd, þá átt þú rétt á að:

* fá upplýsingar um hvaða persónuupplýsingar fyrirtækið hefur skráð um þig og uppruna þeirra, sem og upplýsingar um hvernig unnið er með persónuupplýsingar um þig,
* fá aðgang að þeim persónuupplýsingum sem eru unnar um þig, eða óska eftir að þær séu sendar til þriðja aðila,
* persónuupplýsingar þínar séu uppfærðar og leiðréttar ef tilefni er til,
* Almannarómur eyði persónuupplýsingum þínum ef ekki er málefnaleg eða lagaleg skylda til að varðveita þær,
* koma á framfæri andmælum ef þú vilt takmarka eða koma í veg fyrir að persónuupplýsingar þínar séu unnar,
* upplýsingar um það hvort fram fari sjálfvirk ákvarðanataka, á hvaða rökum slík ákvarðanataka er byggð og endurskoðun á sjálfvirkri ákvarðanatöku,

Viljir þú nýta rétt þinn getur þú sent skriflega fyrirspurn á [almannaromur@almannaromur.is](mailto:almannaromur@almannaromur.is). Við munum staðfesta móttöku á beiðninni og að jafnaði bregðast við beiðnum innan mánaðar frá móttöku. Verði ekki unnt að bregðast við innan mánaðar munum við tilkynna þér um töf á afgreiðslu innan mánaðar. Ekki er innheimt gjald þegar einstaklingar nýta rétt sinn í samræmi við ofangreint.

Þú hefur einnig rétt til að leggja fram kvörtun hjá Persónuvernd sjáir þú ástæðu til þess. Upplýsingar um Persónuvernd má finna á heimasíðu þeirra, [www.personuvernd.is](http://www.personuvernd.is).

## Frekari upplýsingar

Ef þú vilt fá frekari upplýsingar um málefni sem snúa að þínum persónuupplýsingum þá bendum við þér á að hafa samband við skrifstofu Almannaróms.

Almannarómur ses.
Hamrahlíð 17, 105 Reykjavík
Sími
Netfang

## Yfirferð og endurskoðun persónuverndaryfirlýsingar Almannaróms

Persónuverndaryfirlýsing Almannaróms er endurskoðuð reglulega og uppfærð ef tilefni er til.

Allar breytingar sem kunna að verða gerðar taka gildi eftir að uppfærð útgáfa hefur verið birt á heimasíðu Almannaróms.

 Þessi persónuverndaryfirlýsing var sett þann 01.08.2019.
