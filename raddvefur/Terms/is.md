# Skilmálar vegna þátttöku í gerð Samróms

Skilmálar tóku gildi 1. október 2019

Á vefsvæðinu [samrómur.is](https://www.samromur.is) getur þú tekið þátt í gerð gagnasafnsins Samrómur. Í þátttöku þinni felst að þú skilar inn eigin raddupptöku og, eftir atvikum, lýðfræðilegum upplýsingum, yfirferðum og endurgjöf sem mun nýtast við gerð opins radd gagnasafn.

Gagnasafnið verður aðgengilegur á [samrómur.is](https://www.samromur.is). Með gerð radd gagnasafnsins verður hægt að styðja við og efla aðila sem vinna að þróun íslenskra máltæknilausna.

## Þátttaka í gerð gagnasafnsins Samróms
Allir geta tekið þátt í gerð gagnasafnsins Samrómur

Þú getur tekið þátt á tvo vegu, annars vegar með því að lesa upp setningu (“hljóðbrot”) og skila inn upptöku af röddinni þinni og hins vegar með því að yfirfara þau hljóðbrot sem hafa verið tekin upp. Það síðarnefnda felur í sér að hlusta á hljóðbrot sem aðrir þátttakendur hafa tekið upp og staðfesta að upptakan sé skýr og að uppgefin setning passi við hljóðbrotið. Ef hljóðbrotið uppfyllir ekki fyrrgreind skilyrðin þá skal hafna hljóðbrotinu.

Sem þátttakandi samþykkir þú að öll þín framlög (raddupptaka, og eftir atvikum lýðfræðilegar upplýsingar, yfirferðir og endurgjöf) falli undir [Creative Commons by attribution](https://creativecommons.org/licenses/by/4.0/). 

Valkvætt er að skrá inn lýðfræðilegar upplýsingar, þ.e. aldursbil, kyn og móðurmál. Með því að skrá inn lýðfræðilega upplýsingar um þig staðfestir þú að þær séu skráðar af heilindum og séu sannar. Ósannar og rangar upplýsingar geta haft neikvæð áhrif á gagnasöfnunina.

## Aðgengi að gagnasafninu 
Gagnasafnið verður aðgengilegt í heild sinni með [Creative Commons by attribution](https://creativecommons.org/licenses/by/4.0/) leyfi á [www.samromur.is](www.samromur.is). 

## Persónuvernd
Ef þú lætur í té framlag í formi raddsýnis og eftir atvikum lýðfræðilegra upplýsinga kunna þær
upplýsingar í einhverjum tilvikum að vera persónugreinanlegar. Í  [persónuverndaryfirlýsingu Háskólans í Reykjavík](https://samromur.is/is/personuverndaryfirlysing) HR kemur fram hvernig HR nýtir persónugreinanlegar upplýsingar.

## Samskipti
Ef þú skráir þig á póstlista Samróms mun Háskólinn í Reykjavík einstaka sinnum senda þér póst um framgang verkefnisins, vörður og mögulega annað efni tengt verkefninu. Þér er gefinn kostur á að skrá þig úr áskrift póstlistans í öllum bréfum sem send eru í tölvupósti.

## Vafrakökur [e.cookies](https://samromur.is/is/vafrakokustefnae.cookies) 
Vefsíðan okkar inniheldur vafrakökur. Kökur eru nokkurs konar fótspor sem eru dulkóðaðir textastrengir sem vefsíða geymir á tölvu notandans. Kökur gerir okkur kleift að lágmarka líkur að þátttakendum verði boðið að yfirfara sín eigin hljóðbrot. Að auki eru kökur notaðar til að mæla notkun á ýmsum síðum innan heimasíðunnar en það hjálpar okkur að meta hvað þarf að bæta á síðunni. Þær gerðir af kökum sem við notum eru “lotukökur” (e.session cookies) og “viðvarandi kökur” (e.persistent cookies). Lotukökur eru tímabundnar og er sjálfkrafa eytt þegar þú yfirgefur vefsíðuna okkar. Viðvarandi kökur eru áfram í tölvunni þinn þar til þú eyðir þeim. Við notum ekki kökur til að safna upplýsingum er varða heimsóknir þínar á öðrum síðum, né að safna persónulegum upplýsingum um þig, aðrar en þær sem þú hefur skráð hjá okkur af frjálsum vilja í gegnum samskipti við okkur á heimasíðu okkar.

## Fyrirvari
Háskólinn í Reykjavík er undanþeginn hvers kyns bótaábyrgð vegna notkunar gagnasafnsins sem er aðgengilegt öllum með [Creative Commons by attribution](https://creativecommons.org/licenses/by/4.0/) leyfi.

## Brot á skilmálum
Ef upp kemst um brot þátttakenda á þessum skilmálum áskilur Almannarómur sér rétt til þess að fjarlægja framlög viðkomandi þátttakanda úr gagnasafninu. 

## Annað
Hægt er að hafa samband við okkur í gegnum netfangið samromur@hr.is. Skilmálar vegna þátttöku í gerð gagnasafnsins Samróms eru endurskoðaðir reglulega og kunna því að taka breytingum. 
